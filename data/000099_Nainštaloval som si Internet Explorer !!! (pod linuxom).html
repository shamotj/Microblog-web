<br />
<div class="description_small">Tento zápis bol pôvodne zverejnený na mojom blogu na www.abclinuxu.cz, kde je vlastne až doteraz. :) Zápis nepotrebuje komentár, titulok hovorí za všetko.</div>
<div>
<p>Minulý týždeň som dorábal template pre e-shop <a href="http://www.zen-cart.com">zen-cart</a>. Bolo to pomerne škaredé zadanie od jednej reklamnej agentúry. Bol som nesmierne rád že som to konečne dokončil a že to celé vyzerá presne ako na návrhu. Včera sa mi však ozval zadávateľ že v Internet Exploreri je to rozbité.</p>
<p>Pri mojej poslednej kontrole bolo všetko vporiadku <img alt="sad" src="images/smileys/sad.gif" />. Robím to totiž tak, že to najprv spravím aby to vyzeralo dobre vo Firefoxe a Opere. Ked je to tam všetko hotové, potom to treba &quot;rozbiť&quot; a &quot;upraviť&quot; pre IE. Táto časť mi trvá niekedy veľmi dlho. Nemám chuť udržiavať si v notebooku Windows len preto aby som ho sem tam nabootval a skontroloval nejakú stránku. Otravovať ostatných sa mi tiež moc nechce, a preto som urobil rázny krok a nainštaloval som si IE. Mr. Google mi samozrejme poradil že si mám pozrieť stránku <a href="http://www.tatanka.com.br/ies4linux/">http://www.tatanka.com.br/ies4linux/</a>. Tak som aj spravil a presne ako píšu, IE sa elegantne sám stiahol a nainštaloval. Mojou najväčšou radosťou bolo zistenie že funguje presne tak zle ako pod Windows, čo bol vlastne môj zámer, aby som mohol stránky &quot;opraviť&quot; pre IE aj pod linuxom. A ponaučenie ? Internet Explorer si ľudia inštalujú na Linux preto aby videli ako zle funguje <img alt="laugh" src="images/smileys/laugh.gif" /></p>
<h3>Doplnené</h3>
<p>UUUUFFF, na margo diskusie, asi ste ma všetci zle pochopili, ja som robil template pre existujuci e-shop zen-cart, ale ta linka čo tam je, je linka na domovskú stránku projektu, nie na ten template čo som robil ja. Linku na ten template vám dať bonužial zatiaľ nemôžem.</p>
</div>
